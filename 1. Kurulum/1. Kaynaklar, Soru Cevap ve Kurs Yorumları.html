<p><br></p><p>Merhaba,</p><p>Kursa tekrardan hoşgeldiniz. Bu makalede sizlere kursla ilgili birkaç husustan bahsetmek istiyorum.</p><p><strong>Çalışabileceğiniz Kaynaklar</strong></p><p>Arkadaşlar kurs boyunca farkedeceğiniz gibi bazı ek kaynaklardan referans alacağız. Bu kaynaklar herhangi bir zaman belli bir metodu, belli bir veri tipini ve belli bir yapıyı unuttuğunuz zaman başvurabileceğiniz kaynaklar olacak. </p><p>Javascript'in resmi dokümanlarına bakmak için Mozilla sitesine başvurabilirsiniz. </p><p><a href="https://developer.mozilla.org/tr/docs/Web/JavaScript" rel="noopener noreferrer" target="_blank">Mozilla sitesine gitmek için tıklayın</a></p><p>Bu sitede İngilizce dokümanlar olduğu gibi Türkçe dokümanlar da yer alıyor. Burayı çoğu zaman kullanmaya çalışacağız.</p><p>Ayrıca w3schools sitesi de web geliştiricileri için bulunmaz bir nimet. Buradan da birçok konuda yardım alabilirsiniz.</p><p><a href="https://www.w3schools.com/js/default.asp" rel="noopener noreferrer" target="_blank">W3Schools'a gitmek için tıklayın.</a></p><p><strong>Soru Cevap Platformu</strong></p><p>Arkadaşlar bildiğiniz gibi Udemy Soru Cevap  platformu bir hayli güzel ve aslında kurs için karşılaşılan sıkıntıları ve soruları barındıran koskoca bir arşiv. O yüzden Soru Cevap platformunu destek almak için efektif bir şekilde kullanabilirsiniz. Ancak buranın sağlıklı bir şekilde ilerleyebilmesi için bazı hususlara dikkat etmeniz gerekiyor.</p><p><strong>1. </strong>Öncelikle bir soruyu sormadan önce sizden aylar öncesinde aynı soruyu sormuş ve yanıt almış bir kursiyer olabilir. O yüzden soruyu sormadan önce soru cevaplara 1-2 dakikalık bir göz atma sizin çözüme çok daha hızlı bir şekilde ulaşmanızı sağlar. Eğer benzer soru yoksa çekinmeden sorabilirsiniz. Bu sorulara 24 saat içinde cevap vermeye çalışacağım.</p><p><strong>2. </strong>Kursla alakalı olmayan soru sormaktan kaçının.(Örnek: JS kursunda C# sorusu sorulması gibi.) </p><p><strong>3. </strong>Tavsiye almak için soracağınız soruları Soru Cevap platformunda paylaşmamaya özen gösterin. Bu sorularınızın için özel mesaj yoluyla bana ulaşabilirsiniz. Zaten daha önceden öğrencimseniz özel mesajların tamamına döndüğümü farketmişsinizdir (Saygısızlık ve küfür içeren özel mesajlar dışında).</p><p><strong>4. </strong>Kurs ile ilgili herhangi bir kod sorusunu  özel mesajlar yerine Soru Cevaptan sormaya çalışın.</p><p><strong>5. </strong>Soru Cevap platformu Udemy öğrencileri tarafından sadece eğitmenin cevap vermesi için oluşturulmuş bir platform değildir. Burasını forum gibi düşünebilirsiniz. O açıdan birbirlerinizin sorularına da cevap vermeye çalışabilirsiniz.</p><p>Bu hususlara dikkat ettiğiniz zaman, sağlıklı ve büyük bir soru cevap arşivine sahip olmuş olacağız.</p><p><strong>Kurs Puanları ve Yorumları</strong></p><p>Arkadaşlar, Udemy sizden 12 dklık video izlemesinden sonra kurs hakkında puan vermenizi isteyecek. Bu aşamada isterseniz yorum yapabilirsiniz ve puanınızı verebilirsiniz. Ancak bazı öğrenciler ilk başlarda temelden başladığımız için bir şey öğrenmediklerini hissederek düşük puan bırakabiliyor. Bu puanlar kursa kaydolan diğer öğrencileri etkileyeceğinden bu aşamada puan veya yorum bırakmak zorunda değilsiniz. Dilerseniz puanınızı sonradan verebilirsiniz. </p><p>Kurs yorumları gerçekten bir kursu geliştirmek için sizden aldığımız tek geri bildirim. O yüzden her eleştirinin ve yorumun bir kursu geliştirmek için büyük bir öneme sahip olduğunu unutmayın. Çünkü siz farketmeseniz de eğitmenler tüm yorumlarınızı okuyor. O yüzden değerli yorumlarınızı lütfen bizden esirgemeyin.</p><p><strong>Proje Dosyaları</strong></p><p>Kursta oluşturmuş olduğumuz proje dosyalarının hepsine <strong>BONUS </strong>bölümünden ulaşabilirsiniz. Eksik dosya bulunduğu durumda çekinmeden bildirebilirsiniz. Ayrıca tüm dosyaların barındırıldığı Github reposuna <a href="https://github.com/mustafamuratcoskun/sifirdan-javascript-kursu" rel="noopener noreferrer" target="_blank">buradan</a> ulaşabilirsiniz. <strong>Clone or Download </strong>kısmından tüm dosyaları bilgisayarınıza indirebilirsiniz.</p><p><br></p><p>Saygılarımla,</p><p>Mustafa Murat Coşkun</p>